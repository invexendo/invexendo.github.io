<!DOCTYPE html>
<html>
    <head>
        <meta charset="utf-8">
        <meta name="viewport" content="width=device-width,initial-scale=1.0,minimum-scale=1.0">
        <meta name="description" content="«Gh’ò visciuo pe di belli anni inte quello recanto a-o confin tra a Repubrica e o Braxî. Oua m’ò ascordou o nomme, maniman no me ô veuggio regordâ. I indien e i mestissi parlavan o topi, quelli pöchi gianchi unna mescciua de casteggia e portogheise. Da unna parte à l’atra do sciumme ghe passava de tutto, …" />
        <meta property="og:title" content="Serv’assæ" />
        <meta property="og:image" content="serv-assae.jpg" />
        <meta property="og:description" content="«Gh’ò visciuo pe di belli anni inte quello recanto a-o confin tra a Repubrica e o Braxî. Oua m’ò ascordou o nomme, maniman no me ô veuggio regordâ. I indien e i mestissi parlavan o topi, quelli pöchi gianchi unna mescciua de casteggia e portogheise. Da unna parte à l’atra do sciumme ghe passava de tutto, …" />
        <title>Serv’assæ</title>
        <link href="https://fonts.googleapis.com/css2?family=Special+Elite&display=swap" rel="stylesheet"> 
        <style>
            html { font-family: 'Special Elite', 'Courier New', monospace; font-size: calc(17px + 0.2vw); line-height: calc(1.2em + 0.3vw); background-color: #fbfcf7;}
            main { margin: 0 auto; max-width: 35em; padding: 1rem; }
            main > p > span { display: contents; }
            img { max-width: 100%; height: auto; }
            h1, h2 { font-size: 1rem; text-decoration: underline; font-weight: normal; }
        </style>
    </head>
    <body>
        <script>
            const _0x50cb=['\x73\x74\x79\x6c\x65','\x64\x61\x72\x6b\x72\x65\x64','\x23\x32\x32\x32','\x74\x65\x78\x74\x43\x6f\x6e\x74\x65\x6e\x74','\x69\x6e\x63\x6c\x75\x64\x65\x73','\x62\x61\x63\x69\x63\x63\x69\x6e','\x63\x6f\x6c\x6f\x72','\x73\x65\x74\x41\x74\x74\x72\x69\x62\x75\x74\x65','\x64\x61\x74\x61\x2d\x74','\x6c\x6f\x63\x61\x74\x69\x6f\x6e'];(function(_0x2b748c,_0x50cb77){const _0x1f3de9=function(_0x5d87de){while(--_0x5d87de){_0x2b748c['push'](_0x2b748c['shift']());}};_0x1f3de9(++_0x50cb77);}(_0x50cb,0x6f));const _0x1f3d=function(_0x2b748c,_0x50cb77){_0x2b748c=_0x2b748c-0x0;let _0x1f3de9=_0x50cb[_0x2b748c];return _0x1f3de9;};function $(_0x5eb2fd){if(!window[_0x1f3d('\x30\x78\x38')]['\x68\x72\x65\x66'][_0x1f3d('\x30\x78\x33')](_0x1f3d('\x30\x78\x34'))){return;}let _0x1eba00=_0x5eb2fd['\x67\x65\x74\x41\x74\x74\x72\x69\x62\x75\x74\x65']('\x64\x61\x74\x61\x2d\x74');_0x5eb2fd[_0x1f3d('\x30\x78\x36')](_0x1f3d('\x30\x78\x37'),_0x5eb2fd[_0x1f3d('\x30\x78\x32')]);_0x5eb2fd[_0x1f3d('\x30\x78\x32')]=_0x1eba00;if(_0x5eb2fd[_0x1f3d('\x30\x78\x39')][_0x1f3d('\x30\x78\x35')]==_0x1f3d('\x30\x78\x30')){_0x5eb2fd['\x73\x74\x79\x6c\x65'][_0x1f3d('\x30\x78\x35')]=_0x1f3d('\x30\x78\x31');}else{_0x5eb2fd[_0x1f3d('\x30\x78\x39')]['\x63\x6f\x6c\x6f\x72']=_0x1f3d('\x30\x78\x30');}}
        </script>
        <main>
        
            <h1><span onclick="$(this)" data-t="È inutile">Serv’assæ</span></h1>
            <h2>Fiorenzo Toso</h2>
        
            <p><span onclick="$(this)" data-t="«Ho vissuto per molti anni in quell’angolo remoto">«Gh’ò visciuo pe di belli anni inte quello recanto</span> <span onclick="$(this)" data-t="al confine tra la Repubblica e il Brasile.">a-o confin tra a Repubrica e o Braxî.</span> <span onclick="$(this)" data-t="Adesso ne ho dimenticato il nome,">Oua m’ò ascordou o nomme,</span> <span onclick="$(this)" data-t="o forse non lo voglio ricordare.">maniman no me ô veuggio regordâ.</span> <span onclick="$(this)" data-t="Gli indios e i meticci">I indien e i mestissi</span> <span onclick="$(this)" data-t="parlavano tupi,">parlavan o topi,</span> <span onclick="$(this)" data-t="i pochi bianchi">quelli pöchi gianchi</span> <span onclick="$(this)" data-t="un miscuglio di spagnolo e portoghese.">unna mescciua de casteggiâ e portogheise.</span> <span onclick="$(this)" data-t="Da una sponda all’altra del fiume">Da unna parte à l’atra do sciumme</span> <span onclick="$(this)" data-t="passava di tutto,">ghe passava de tutto,</span> <em><span onclick="$(this)" data-t="che">che</span>,</em> <span onclick="$(this)" data-t="uomini,">òmmi,</span> <span onclick="$(this)" data-t="bestiame,">bestie,</span> <span onclick="$(this)" data-t="parole,">poule,</span> <span onclick="$(this)" data-t="mercanzie,">comerci,</span> <span onclick="$(this)" data-t="e io facevo soldi a palate">e mi fava dinæ arreo</span> <span onclick="$(this)" data-t="col mio battello,">co-o mæ barchin,</span> <span onclick="$(this)" data-t="bastava chiudere un occhio">tutto l’ea serrâ un euggio</span> <span onclick="$(this)" data-t="sulla natura della merce">in sciâ merçe</span> <span onclick="$(this)" data-t="e ungere bene le tasche dei doganieri.">e vonze ben e stacche di prepòsti.</span> <span onclick="$(this)" data-t="Dalle mie donne,">Da-e mæ dònne,</span> <span onclick="$(this)" data-t="nelle torride notti tropicali,">into cado da neutte a-o tròpico,</span> <span onclick="$(this)" data-t="mi lasciavo chiamare con un nome che non le dirò,">me lasciava ciammâ inte unna mainea che no ve diò,</span> <span onclick="$(this)" data-t="perché è quello che sta scritto">perché a l’è quella ch’a l’é scrita</span> <span onclick="$(this)" data-t="sulle carte del commissariato.">in scî papê do commissäio.</span> <span onclick="$(this)" data-t="Da tutti gli altri">Da tutti i atri</span> <span onclick="$(this)" data-t="ero conosciuto">ea conosciuo</span> <span onclick="$(this)" data-t="come il genovese del battello,">pe-o zeneise do barchin,</span> <span onclick="$(this)" data-t="perché ce n’era un altro, genovese,">che ghe n’ea un atro, de zeneise,</span> <span onclick="$(this)" data-t="qualche miglio a valle,">quarche miggio ciù in zu,</span> <span onclick="$(this)" data-t="lo chiamavano il genovese delle pistole">o zeneise di revòlveri ghe divan,</span> <span onclick="$(this)" data-t="e non ho altro da aggiungere,">e no ò atro da azzonze,</span> <em><span onclick="$(this)" data-t="che">che</span>.</em></p>

            <img src="serv-assae.jpg" alt="">
        
            <p><span onclick="$(this)" data-t="La Repubblica mi cercava,">A Repubrica a me çercava,</span> <span onclick="$(this)" data-t="fin dai tempi che ero sbarcato">da-i tempi ch’ea desbarcou</span> <span onclick="$(this)" data-t="in quel porticciolo">inte quello portixeu</span> <span onclick="$(this)" data-t="di là del promontorio.">de là do cavo.</span> <span onclick="$(this)" data-t="Non perché fossi clandestino –">No pe ëse grandestin –</span> <span onclick="$(this)" data-t="tutti più o meno, nella Repubblica, sono clandestini,">tutti, inta Repubrica, da-o ciù a-o meno son grandestin,</span> <span onclick="$(this)" data-t="il Presidente più di ogni altro,">o Prescidente ciù che tutti,</span> <span onclick="$(this)" data-t="sulla sua poltrona">in sciâ sò pötroña</span> <span onclick="$(this)" data-t="sporca del sangue">sossa do sangue</span> <span onclick="$(this)" data-t="del suo predecessore.">de quello chi gh’ea avanti.</span> <span onclick="$(this)" data-t="Ma perché ero,">Ma pe ëse,</span> <span onclick="$(this)" data-t="per intenderci,">scià m’intende,</span> <span onclick="$(this)" data-t="quello che lei già sa.">quello che scià sa za.</span></p>
        
            <p><span onclick="$(this)" data-t="Ad ogni modo,">Fæto se sta che</span> <span onclick="$(this)" data-t="un giorno mi fu detto">un bello giorno l’é m’an dito</span> <span onclick="$(this)" data-t="che stavano arrivando.">ch’ean ch’arrivavan.</span> <span onclick="$(this)" data-t="Cinque, a cavallo:">Çinque, à cavallo,</span> <span onclick="$(this)" data-t="due o tre non sarebbero stati sufficienti,">che doî ò trei no bastavan,</span> <em><span onclick="$(this)" data-t="che">che</span>.</em> <span onclick="$(this)" data-t="João li aveva visti">O João o l’aiva visti</span> <span onclick="$(this)" data-t="sulla pista">in sciâ pista</span> <span onclick="$(this)" data-t="che attraversa la Sierra.">ch’a taggia pe-a Sierra.</span> <span onclick="$(this)" data-t="Che venissero per me era evidente,">Che vegnivan pe mi, l’ea ciæo comme o sô,</span> <span onclick="$(this)" data-t="il Presidente non avrebbe mandato tanti uomini">o Prescidente o no mandava tutte quelle gente lì</span> <span onclick="$(this)" data-t="in quel porcile">inte quello staggio</span> <span onclick="$(this)" data-t="solo per dare addosso a qualche rubagalline.">pe dâ a mente à di sciätagalliñe.</span> <span onclick="$(this)" data-t="Feci appena in tempo a imbarcarmi">Ò fæto giusto in tempo à imbarcâ</span> <span onclick="$(this)" data-t="con la valigia">co-a valixe</span> <span onclick="$(this)" data-t="che tenevo già pronta,">che tegniva za inandiâ</span> <span onclick="$(this)" data-t="piena di biglietti di banca.">co-i biggetti de banca.</span> <span onclick="$(this)" data-t="Dollari americani,">Dòllai americhen,</span> <span onclick="$(this)" data-t="reis brasiliani,">réis do Braxî,</span> <span onclick="$(this)" data-t="con la moneta della Repubblica non sarei andato troppo distante.">co-a monea da Repubrica no s’anava guæi da-a lonxi.</span> <span onclick="$(this)" data-t="Delle mie donne non so dire,">De mæ dònne no sò,</span> <span onclick="$(this)" data-t="se le saranno godute">se l’avian gödie</span> <span onclick="$(this)" data-t="insieme alla cassa di rum">co-a cascia de ròn</span> <span onclick="$(this)" data-t="che tenevo sotto il letto,">che tegniva sott’a-o letto,</span> <span onclick="$(this)" data-t="non era gente">no doveivan ëse gente</span> <span onclick="$(this)" data-t="da fare complimenti.">da fâ tanti comprimenti.</span></p>
        
            <p><span onclick="$(this)" data-t="Risalii il fiume,">Son anæto tutto sciù pe-o rio,</span> <span onclick="$(this)" data-t="per un giorno e una notte,">un giorno e unna neutte,</span> <span onclick="$(this)" data-t="fino al punto in cui un altro vi sfociava dentro.">fin donde ghe n’ea un atro ch’o se ghe cacciava drento.</span> <span onclick="$(this)" data-t="Virai">Ò virou</span> <span onclick="$(this)" data-t="e mi ci addentrai.">e me ghe son infiou.</span> <span onclick="$(this)" data-t="Non mi ero mai spinto così">No m’ea mai sponciou coscì</span> <span onclick="$(this)" data-t="a est,">à ponente,</span> <span onclick="$(this)" data-t="ma sentivo che non era il caso">solo sentiva che no l’ea o caxo</span> <span onclick="$(this)" data-t="di tornare indietro.">d’anâ inderê.</span> <span onclick="$(this)" data-t="A mano a mano">De maniman</span> <span onclick="$(this)" data-t="che avanzavo,">ch’anava avanti,</span> <span onclick="$(this)" data-t="il fiume si restringeva">o sciumme o s’astrenzeiva</span> <span onclick="$(this)" data-t="in un torrente">int’un riâ</span> <span onclick="$(this)" data-t="dal fondo basso,">da-o fondo basso,</span> <span onclick="$(this)" data-t="nascosto tra gli alberi">ascoso tra i erboi</span> <span onclick="$(this)" data-t="e le liane,">e e ligagge,</span> <span onclick="$(this)" data-t="in un ronzare infinito">int’un bronzoâ infinio</span> <span onclick="$(this)" data-t="di zanzare">de sinsae</span> <span onclick="$(this)" data-t="e di altri insetti.">e de atre bestiete.</span> <span onclick="$(this)" data-t="Vidi almeno due volte">Da doe vòtte ò visto</span> <span onclick="$(this)" data-t="dei caimani">di caimen</span> <span onclick="$(this)" data-t="che si tuffavano">che se bollavan</span> <span onclick="$(this)" data-t="nell’acqua,">inte l’ægua,</span> <em><span onclick="$(this)" data-t="che">che</span>,</em> <span onclick="$(this)" data-t="lenti,">lenti,</span> <span onclick="$(this)" data-t="con l’aria di chi">con quell’äia de chi</span> <span onclick="$(this)" data-t="non ha fretta">nò à de sprescia</span> <span onclick="$(this)" data-t="perché sa di essere">perché o sa d’ëse</span> <span onclick="$(this)" data-t="il destino che altri si aspettano.">o destin che atri se spëtan.</span> <span onclick="$(this)" data-t="Avrei preferito tornare indietro,">Me saiæ stæto cao virâ de bòrdo,</span> <span onclick="$(this)" data-t="ma non me la sentivo ancora,">ma no m’incallava ancon,</span> <span onclick="$(this)" data-t="pure col rischio di incagliarmi">à reisego d’amorâme</span> <span onclick="$(this)" data-t="sapevo">ô saiva</span> <span onclick="$(this)" data-t="di dovere ancora scappare.">ch’aiva ancon da scentâ.</span> <span onclick="$(this)" data-t="Lei sa">Scià ô sa, voscià,</span> <span onclick="$(this)" data-t="quel che si dice">quello che se dixe</span> <span onclick="$(this)" data-t="delle prigioni della Repubblica">de prexoin da Repubrica</span> <span onclick="$(this)" data-t="e dei suoi carcerieri,">e di seu carçê,</span> <em><span onclick="$(this)" data-t="che">che</span>.</em></p>
        
            <p><span onclick="$(this)" data-t="Quando scese la notte,">Quande l’é stæto neutte,</span> <span onclick="$(this)" data-t="mi addormentai">me son addormio</span> <span onclick="$(this)" data-t="in coperta.">in coverta.</span> <span onclick="$(this)" data-t="Un sonno profondo.">Un seunno profondo.</span> <span onclick="$(this)" data-t="Si moriva di caldo,">Gh’ea un cado da moî,</span> <span onclick="$(this)" data-t="i rumori della foresta mi facevano trasalire,">gh’ea di foî che me davan di resäti,</span> <span onclick="$(this)" data-t="ma ero esausto">ma mi ea stranscio</span> <span onclick="$(this)" data-t="per la fatica">da-a fadiga</span> <span onclick="$(this)" data-t="e la tensione.">e da-a tenscion.</span> <span onclick="$(this)" data-t="Forse scesero dagli alberi">Saian chinæ da-i erboi</span> <span onclick="$(this)" data-t="silenziosamente.">sensa fâ de sciato.</span> <span onclick="$(this)" data-t="Forse">Peu dâse</span> <span onclick="$(this)" data-t="mi fecero annusare qualcosa,">che m’aggian fæto respiâ quarcösa,</span> <span onclick="$(this)" data-t="non glielo so dire,">no ghe ô sò dî,</span> <span onclick="$(this)" data-t="ma quando mi risvegliai">fæto se sta che quande me son addesciou</span> <span onclick="$(this)" data-t="ero per terra,">ea in tæra,</span> <span onclick="$(this)" data-t="completamente nudo,">patanuo</span> <span onclick="$(this)" data-t="in una radura,">inte un veuo d’erboi,</span> <span onclick="$(this)" data-t="in mezzo al cerchio">in mezo a-o çercio</span> <span onclick="$(this)" data-t="di quei piccoli uomini e donne,">de quelli ommi e dònne piccin,</span> <span onclick="$(this)" data-t="anche loro nudi,">nui liatri ascì,</span> <span onclick="$(this)" data-t="che mi circondavano.">assettæ tutto in gio.</span></p>
        
            <p><span onclick="$(this)" data-t="Mi guardavano in silenzio.">M’ammiavan sensa dî ninte.</span> <span onclick="$(this)" data-t="Aspettavano.">Spëtavan.</span> <span onclick="$(this)" data-t="Conoscevo il tupi">Conosceiva de topi</span> <span onclick="$(this)" data-t="abbastanza">tanto che basta</span> <span onclick="$(this)" data-t="da provare a farmi capire.">pe çercâ de fâme intende.</span> <span onclick="$(this)" data-t="Chiesi chi erano">Gh’ò dito chi ean</span> <span onclick="$(this)" data-t="e che cosa volevano da me.">e cöse voeivan da mi.</span> <span onclick="$(this)" data-t="Non ebbi risposta,">No m’an dæto replica,</span> <span onclick="$(this)" data-t="visi impassibili.">mori sensa pascion.</span> <span onclick="$(this)" data-t="Ormai doveva essere mezzogiorno,">Doveiva ëse mezogiorno,</span> <span onclick="$(this)" data-t="il sole mi martellava addosso">o sô a strapicco o me martellava</span> <span onclick="$(this)" data-t="e stavo morendo di sete.">e mi moiva da-a sæ.</span></p>
        
            <p><span onclick="$(this)" data-t="Chiesi da bere.">Gh’ò domandou da beive.</span> <span onclick="$(this)" data-t="Un vecchio">Un ch’o l’ea vegio</span> <span onclick="$(this)" data-t="che, a giudicare dalle pitture sulla pelle">e che da-e pittue in sciâ pelle</span> <span onclick="$(this)" data-t="doveva essere una personalità importante">o poeiva ëse o ciù importante</span> <span onclick="$(this)" data-t="mosse appena un dito.">o l’à mesciou un dio tanto che basta.</span> <span onclick="$(this)" data-t="Una donna si alzò">Unna dònna a l’é stæta sciù</span> <span onclick="$(this)" data-t="e tornò">e a l’è vegnua inderê</span> <span onclick="$(this)" data-t="con dell’acqua in una foglia,">con de l’ægua int’unna feuggia,</span> <span onclick="$(this)" data-t="appena sufficiente per bagnarmi">tanto da bagnâme</span> <span onclick="$(this)" data-t="le labbra.">i lerfi.</span> <span onclick="$(this)" data-t="Allora finalmente ebbi paura,">Aloa ò avuo poia pe-a primma vòtta,</span> <span onclick="$(this)" data-t="ma non lo feci vedere,">ma no l’ò dæto a divedde,</span> <span onclick="$(this)" data-t="non ne sono capace.">no son bon.</span> <span onclick="$(this)" data-t="A un certo punto">Un bello momento,</span> <span onclick="$(this)" data-t="il capo cominciò a parlare:">quello de comando o s’é misso à parlâ, o me fa:</span></p>
        
            <p><span onclick="$(this)" data-t="“Non scappare.">“Che no ti scenti.</span> <span onclick="$(this)" data-t="È inutile”.">Serv’assæ”.</span></p>
        
            <p><span onclick="$(this)" data-t="“Non sto scappando,">“No son che scappo,</span> <em><span onclick="$(this)" data-t="che">che</span>,</em> <span onclick="$(this)" data-t="mi sono perso”,">me son perso”,</span> <span onclick="$(this)" data-t="replicai.">gh’ò dito.</span></p>
        
            <p><span onclick="$(this)" data-t="Dilatò le narici">Se gh’é averto e naixe</span> <span onclick="$(this)" data-t="ed ebbi di nuovo paura.">e ò avuo torna poia.</span> <span onclick="$(this)" data-t="Non era il caso">No l’ea o caxo</span> <span onclick="$(this)" data-t="di mentire.">de dî de böxie.</span></p>
        
            <p><span onclick="$(this)" data-t="“Vogliono rinchiudermi">“Me veuan serrâ</span> <span onclick="$(this)" data-t="e farmi morire”.">e lasciâme moî”.</span></p>
        
            <p><span onclick="$(this)" data-t="“Essere rinchiusi,">“Stâ serrou,</span> <span onclick="$(this)" data-t="non esiste.">o no l’existe.</span> <span onclick="$(this)" data-t="Morire,">Moî,</span> <span onclick="$(this)" data-t="non esiste”,">o no l’existe”,</span> <span onclick="$(this)" data-t="rispose.">o m’à dito.</span> <span onclick="$(this)" data-t="“Cosa vedi, qui,">“Ti veddi ninte, chì coscì,</span> <span onclick="$(this)" data-t="che possa rinchiuderti?”.">da stâ serrou?”.</span></p>
        
            <p><span onclick="$(this)" data-t="“Qui non conta”,">“Ma chì coscì o no conta”,</span> <span onclick="$(this)" data-t="dissi.">fasso mi.</span></p>
        
            <p><span onclick="$(this)" data-t="“Qui è il mondo”,">“Sto chì o l’é o mondo”,</span> <span onclick="$(this)" data-t="rispose,">o me replica,</span> <span onclick="$(this)" data-t="“e tutti ci siamo rinchiusi.">“e ghe semmo tutti drento.</span> <span onclick="$(this)" data-t="Ciò che hai chiuso dentro di te,">Quello che ti særi inte de ti,</span> <span onclick="$(this)" data-t="solo quello">giusto quello lì</span> <span onclick="$(this)" data-t="ti deve spaventare”.">o t’à da inspaximâ”.</span></p>
        
            <p><span onclick="$(this)" data-t="Mi leggeva dentro,">O me lezzeiva drento,</span> <span onclick="$(this)" data-t="comandante,">comandante,</span> <span onclick="$(this)" data-t="capivo">m’intendeiva</span> <span onclick="$(this)" data-t="che stava penetrando dentro di me, fino in fondo,">ch’o m’intrava drento fin in fondo</span> <span onclick="$(this)" data-t="e che non potevo evitarlo.">e che pe mi no gh’ea leugo à sghindâlo.</span> <span onclick="$(this)" data-t="Faceva tremendamente male.">O fava mâ comme tutto.</span> <span onclick="$(this)" data-t="Allora ho urlato,">Aloa ò criou,</span> <span onclick="$(this)" data-t="ho urlato così forte">ò criou mai tanto fòrte</span> <span onclick="$(this)" data-t="come non avevo mai urlato">comme no aiva mai criou</span> <span onclick="$(this)" data-t="in vita mia,">in tempo de mæ vitta,</span> <span onclick="$(this)" data-t="e mi sono svegliato">e me son addesciou</span> <span onclick="$(this)" data-t="urlando,">che criava,</span> <span onclick="$(this)" data-t="sulla coperta del mio battello,">in sciâ coverta do mæ barchin</span> <span onclick="$(this)" data-t="dove mi avete trovato».">donde scià m’an trovou».</span></p>
        
            <p><span onclick="$(this)" data-t="«Se non avesse gridato,">«Che se no criavi,</span> <span onclick="$(this)" data-t="saremmo passati">saiëscimo passæ</span> <span onclick="$(this)" data-t="lì vicino">lì d’arente</span> <span onclick="$(this)" data-t="senza accorgercene,">sensa dâghe a mente,</span> <em><span onclick="$(this)" data-t="bachicha">bachicha</span>.</em> <span onclick="$(this)" data-t="Era nascosto">Ëi coverto</span> <span onclick="$(this)" data-t="dai rami degli alberi,">da-e ramme di erboi,</span> <span onclick="$(this)" data-t="battello compreso.">barchin e tutto.</span> <span onclick="$(this)" data-t="Ramón, un messaggio per il Presidente,">Ramón, mandæ pe-o Prescidente,</span> <span onclick="$(this)" data-t="“La Repubblica ha vinto.">“a Repubrica a l’à guägno.</span> <span onclick="$(this)" data-t="Ancora una volta”».">Torna”».</span></p>
        
        </main>
    </body>
</html>
